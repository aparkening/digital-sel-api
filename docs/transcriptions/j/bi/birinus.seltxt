Seınt bırín þᵉ confeſſor þᵗ godma̅ waſ y nou
ȷn þe tou̅ of rome waſ ıbore & to eche godneſſe drou
to clanneſſe he drou wel ȝong & to pena̅uce alſo
þ͛ ınne he wex ſo al weı aſ he míȝte hıt do
þᵗ eche daı hadde ſomdel nwe þᵗ hı̅ ou͛ ſpnᷓg
& þe latt͛ daı morᵉ & morᵉ nerᵉ he no ſo long
me þıngþ ſuch wexıng waſ god he ſo mıȝte alſo
wıde ſpn͛g hıſ gode loſ aſ hıt moſte nedeſ do
¶ to þe pope honorı þᵗ waſ ſone y ſpn͛ge
þe pope hı̅ let ſone of ſende hı̅ þoȝte er wel longe
þo þe godman to hím com he honoureþᵉ hı̅ y nou
& meſt ín hıſ p͛ueteſ aboute he hı̅ drou
ſo þᵗ he made hı̅ bıſchop ín þe lond bıſıde
þe loſ of hıſ godneſſe ȝıf hᵗ ſpnᷓg er wıde
¶ hıt wex þe morᵉ op y nou aboute fer & ner
ſo þᵗ ín none londe þo me ne fond hıſ per
ſuıþe þe pope hı̅ vnþ͛ſtod þᵗ he moſte ſende hıſ ſonde
forto amendı crıſtendo̅ herᵉ ın englonde
for þe folc ȝut of englonde ne bıleueþ noȝt arıȝt
anon he þoȝte ſeín bırín to make godeſ knıȝt
¶ he ſente hı̅ `´ ín to englonde to p͛chı crıſtendom `heþ͛´
ſeín bırín a godeſ name hıþ͛ward þen weı nom
þe pope alute lynnen cloþ aſ hıt aporſ werᵉ
tok hım wıt our lordeſ fleſch þᵗ he wıt hı̅ berᵉ
aboute hıſ nekke whare he come þᵗ folc forto lerᵉ
for of noþıng þe deuel naþ anerde ſo gret ferᵉ
¶ þo ſeın bırín com to þe ſe he nolde hı̅ ín noȝt do
ar he hadde hıſ maſſe ıſonge & hıſ oþ͛ beden alſo
þo þıſ maſſe waſ ıdo ın ſo gret haſte he waſ
þᵗ he forȝet bıhınde hıſ cloþ aſ hıt werᵉ bıcaſ
& our lordeſ fleſch & hıſ blod þᵗ þ͛ jnnᵉ waſ ıbroȝt
& þᵗ he & hıſ felaueſ ek hıt hadde almeſt aboȝt
for þo hı come ín to þe ſe þe tempeſt wex anon
& caſte hor ſchıp wel grıſlıſche þᵗ hı wende adrenche echon
¶ ſeın bırín þoȝte anon þᵗ he forȝet bıhınde
& beþ þe ſchıpmen torne aȝen ȝıf he hᵗ míȝte fınde
ac þulke bone waſ for noȝt for ech ſor hom waſ morᵉ
þo ſeın bırín ne ſeı nonoþ͛ he toc al to godeſ lorᵉ
he ſtep hı̅ out of þe ſchıp & toc to our lordeſ ſonde
& eode ope þe depe ſe aſ hıt werᵉ adreıe londe
& fette our lordeſ fleſch & þᵗ cloþ alſo
& wente a ȝen opon þe aſ he hadde er ıdo
¶ to þe ſchıp he com aȝen & fond hᵗ rıȝt þerᵉ
for al þe tempeſt gret aſ he bıleueþ hᵗ ere
wel ſofte he ſtop ín aȝen al dreıe & clene
þ͛ naſ ſo lıte cloþ on hım þᵗ werᵉ y wat ene
al þᵗ ın þe ſchıp were þo hı þıſ ıſeıe
hulde hı̅ for an holıman & ſome wope wᵗ hor eıe
¶ & hıȷ þᵗ werᵉ mıſbıleueþ & of þe olde lawe
torneþᵉ to ıhu̅ crıſt aſ hı aȝte vawe
hı honoureþᵉ þıſ holıma̅ aſ hı aȝte wel echon
for among many faır mıracle me þıngþ þıſ waſ on
ſo þᵗ for þe grete tuᷓaıl þᵗ hı hadde ȷn ıbe
hı werᵉ fawe of reſte & peſ & þᵗ hı míȝte þᵉ tíme ıſe
ſo þᵗ hı gonne ſlepe & catche reſte echon
þ͛ naſ wakıng noȝt on bote ſeín bırín on
¶ & naþeleſ hom ſpedde wel y nou bet͛ þan þeı hı wake
for þo hı woke ferſt & go̅ne aboute loke
hı fou̅de hor ſchıp wel ſoftelıche at an haue̅ ſtonde
aſ our `lord´ hıt hadde ıſent herᵉ ín englonde
hı nere þo alıte glad þo huld hı op al hor honde
& honoureþe ſeín bırín & our lordeſ ſonde
þıſ holıma̅ ſeín bırín ín our lordeſ name
wente ford wel baldelıche & bıgan a nwe gınne
¶ & aſ our lordeſ hardı kníȝt p͛cheþe crıſtendom
þᵗ folc ſone hurde hı̅ wel & þılke aboute hı̅ com
moche folc þᵗ þorou ſeínt ı c͛ſtneþ waſ bıforᵉ
þıkke come aboute hı̅ to faſtnþ bet þe morᵉ
þo þᵗ ſeínt auſtın bıgan & ne folfelde noȝt
þorou hı̅ waſ of c͛ſtendom follıche to ende ıbroȝt
¶ a wo̅man boþe blínd & def woneþe þ͛ bıſıde
bote ne mıȝte heo fınde non þe heo hᵗ ſoȝte wıde
ſo þᵗ ín auıſıon anyȝt to hırᵉ hᵗ com
þᵗ heo ſcholde ſeche ſeín bırín þᵗ ſpec of c͛ſtendom
þıſ wo̅ma̅ þo heo waſ awakeþ ne forȝat hᵗ noȝt
reſte nolde heo haue non ar heo waſ aforᵉ hı̅ ıbroȝt
¶ heo crıde on hím to helpe herᵉ ȝıf hıt ıs wıl werᵉ
ſeín bırín herᵉ made habbe herᵉ eyen & ek herᵉ ere
& helde herᵉ bıforᵉ al þᵗ folc þᵗ men wondreþᵉ y nou
& honoureþe hı̅ ſuíþe heıe & þıkke aboute hı̅ drou
& for þeſ mır ᷓcle & mony tn᷑eþe to c͛ſtendom
& þorou ſeın bırıneſ p͛chıng þen rıȝte weı nom
ſeın bırín ín to englond hı̅ drou ferror morᵉ
ȷn þe contreı of oxenford he p͛cheþe godeſ lorᵉ
¶ kíneȝılf waſ þe kıng ıhote þᵗ waſ of þılke ende
to hím wente þıſ holıman hıſ þoȝt forto wende
for heþe̅man he waſ þe ȝut he & alle hıȷſ
ſeın bırın hom tolde anon þᵗ hıȷ bıleueþᵉ amís
& p͛cheþᵉ hom of c͛ſtendom þᵗ hıȷ hom go̅ne wıt draue
& torneþᵉ hom out of míſbıleue alto our lordeſ lawe
¶ ſeínt oſwald waſ þo kıng of norhomberlond
ȷn þe contreı he com þo & ſeín bırín fond
of þe fontſton he nom þen kıng & hıſ godfaþ͛ bıcom
hıſ þouȝt͛ he weddeþᵉ ſuþþe & to wyf nom
& naþeleſ hıt waſ a wonþ͛ caſ & a wonþ͛ couple ín bedde
whan þe kíng waſ hıſ godſone hıſ doȝt͛ forto wedde
for nou nolde noȝt holı cherche ſuch þıng þolıe y wıſ
for gode donc crıſtendom eu͛ þe ſtrengor ıs
¶ þıſ tueı kıngeſ nome hor red ar hı ꝑteþe ato
to ȝıue ſeín bırín ſome place hıſ p͛uíteſ to do
hı ȝeue þe tou̅ of dorcheſtrᵉ þᵗ ıs wıde ı couþ
ſíx mıle bıſıde oxenford al ín þᵉ eſt ſouþ
an cherche þerᵉ noble & heẏ ſeín bırín let rerᵉ
& þe ſe of an bıſchoprıche he bıgan alſo þerᵉ
& waſ þ͛ long ſuþþe y nou þe grete ſe y wıſ
¶ of þe bıſchoprıche of moní an ſchırᵉ þᵗ at líncolne nou ís
ſeín bırín torneþᵉ þo þᵗ lond alto our lordeſ lay
& ſuþþe aſ godeſ wılle waſ enþeþe þ͛ hıſ day
& wente to þe ıoıe of heue̅ aft͛ þıſ lıf anon
nou god for þe loue of hím ouſ b͛nge þuþ͛ echon