Seınt beryn þe confeſſourᵉ  þᵗ goud ma̅ was ynowe
ȷn þe toune of rome was yborᵉ  & to eche goudneſſe dᵒwe
to clanneſſe he dᵒwe wel ȝonge  & to penaunce al so
þ͛ ȷn he wex so wel al wey  as he myȝt hᵗ do
þᵗ eche day he hade somdel nywe  þᵗ hy̅ ou͛ spronge
& þe later day morᵉ & morᵉ  nerᵉ he noȝt so longe
me þenkeþ þᵗ suche wexyng was goud  wo so myȝt hᵗ do
wyde spronge hıs goud los  & hıs holy lyf al so
to þe pope honoryns þᵗ was  þo hᵗ spronge
þe pope hy̅ lete sone aft͛ sende  hy̅ þoȝt erᵉ wel longe
þo þe goud ma̅ to hy̅ com  he honoryed hy̅ ynowe
& meſte ın hıs p͛uetes  aboute wᵗ hy̅ he hy̅ drowe
so þᵗ he made hy̅ byſchop  ín  þe londe þ͛ by syde
þe los of hıs goudneſſe  ȝıf hᵗ er spronge wyde
hᵗ wax þo wel morᵉ  aboute ferᵉ & nerᵉ
so þᵗ ín no̅ londe þo  me nuſte nowar hıs perᵉ
suþþe þe pope vnderſtode  þᵗ he moſt sende hıs sonde
fort amendy c͛ſtındom  ın to englonde
for þᵗ folke ȝut ın englonde  ne byleued noȝt aryȝt
ano̅ he þoȝt seınt beryn  make godes knyȝt
he sende hy̅ ınto englonde  to p͛che c͛ſtendom
seınt beryn a godes name  hıder þan wey nom
þe pope a lyte lynne cloþ  as hᵗ a pors werᵉ
toke hy̅ wᵗ ourᵉ lordes fleſche  þᵗ he wᵗ hy̅ werᵉ berᵉ
aboute hıs nekke werᵉ he come  þᵗ folke fort to lerᵉ
for on erþe þe deuel naþ  of no þyng so g͛te ferᵉ
þo seınt beryn com to þe see  he nold hy̅ noȝt ín do
or he hadde hıs maſſe y songe  & hıs oþ͛ byddyng ıdo
þo þıs maſſe was ıdo  ın so g͛te haſte he was
he forȝat byhynde hıs cloþ  as hᵗ werᵉ by cas
ac ourᵉ lordes fleſch & hıs blod  þᵗ þ͛ ın was ybroȝt
& þᵗ he & hıs felaus  hadde almost ybouȝt
for þo hıȷ com ın to þe see  þe te̅peſt wax ano̅
& caste herᵉ schyp wel g͛ſlıche  hıȷ wende drenche echon
seınt ^ hy̅ by þoȝt ano̅  þᵗ he for ȝat by hynde
& þe schypme̅ bad t᷑ne aȝe  ȝıf he hᵗ myȝt fynde
for þulke bone was for noȝt  for sorw he was byfore
þo seınt beryn sey no̅ oþ͛  he toke to godes lorᵉ
he step hy̅ oute of þe schıp  & toke hy̅ to godes sonde
& ȝede vp þe depe see  as hᵗ werᵉ alonde
& ȝede & fette ourᵉ lordes fleſche  & þᵗ cloþ also
& wende aȝe vp þe see  as he hadde er ıdo
to þe schıp he com aȝe  & fonde hᵗ ryȝt þ͛
for al þe g͛te te̅peſt  as he byleued erᵉ
þ͛ nas so lyte cloþ on hy̅  þᵗ was y wette ene
wel so  softe he stop ȷn aȝe  wel drıyȝe & wel clene
alle þᵗ ín þe schıp werᵉ  þo hıȷ þᵗ y seye
hulde hy̅ an holy ma̅  & som wepe myd eye
& hıȷ þᵗ werᵉ myſbyleued  of þe old lawe
turnyde ano̅ to ıhu̅ crıſt  as hıȷ auȝte wel fawe
hıı honoured wel þıs holy ma̅  as hıȷ auȝte echon
for amonge many fayrᵉ mıracles  me þenkeþ þᵗ was on
so þᵗ for þe g͛te tᷓuayle  þᵗ hıȷ hadde ín y be
hıȷ werᵉ fawe of reſte & pes  & þᵗ hıȷ myȝt þᵗ tyme yse
so hıȷ gonne slepe  & cauȝte reſte echon
þ͛ nas þ͛ ın wakyng  but seınt beryn alon
& naþeles hıȷ spedde wel ynow  ben þan hıȷ woke
for þo hıȷ awoke furſt  hıȷ gonne aboute loke
hıȷ founde herᵉ schıp wel softlıche  at an haue̅ stonde
as ourᵉ lord hᵗ hadde ysende  herᵉ ín englonde
hıȷ werᵉ þo noȝt alute glad  hıȷ hulde vp herᵉ honde
& honoured seınt beryn  & ourᵉ lordes sonde
þıs holy ma̅ seınt beryn  ın ourᵉ lordes name
wende forþ wel baldelıche  & bıgan anywe game
& as ourᵉ lordes hardy knyȝt  p͛ched c͛ſtendom
þᵗ folke hurd hy̅ wel  þykke aboute hy̅ come
muche folke þᵗ þorw seınt auſtyn  yc͛ſtned was by fore
þykke come aboute hy̅ gon  to faſtne bet þe morᵉ
þᵗ seınt auſtyn by gan  & ne fulfulled hᵗ noȝt
þorw hy̅ was c͛ſtendom  fullıche to ende ybroȝt
a wo̅ma̅ boþ blynde & def  wonede þ͛ by syde
bot ne myȝt heo fínde no̅  þey heo soȝt wyde
so þᵗ ín a vıſıon  a nyȝt to hure hᵗ come
þᵗ heo scholde seche seınt beryn  þᵗ p͛ched c͛ſtendom
þıs wo̅ma̅ þo heo awaked  heo ne forȝat hᵗ noȝt
reſt nolde heo habbe no̅  or heo werᵉ to hym ybroȝt
heo c͛de on hy̅ to hele hurᵉ  ȝıf hᵗ hıs wylle werᵉ
seınt beryn made hurᵉ habbe  hurᵉ eyȝen & hurᵉ erᵉ
& heled hurᵉ be for al þᵗ folke  þᵗ folke wondred ynow
& honoured hy̅ swyþ muche  & aboute hy̅ drow
& for þe mıracle many oþ͛  t᷑nde to c͛ſtendom
& þorw seınt berynges p͛chynge  þe ryȝt wey nom
seınt beryn ınto englonde  furþ͛ drow morᵉ
ȷn þe contre of oxenford  he p͛ched godes lorᵉ
kenulf was þe kıng yhote  þᵗ was ın þulke ende
to hy̅ wende þıs holy man  hıs þoȝt to wende
for heþene ma̅ he was ȝut  he & al hıs
seınt beryn hy̅ tolde ano̅  þᵗ he byleued amys
& p͛ched hy̅ of c͛ſtendom  þᵗ he hy̅ gan wᵗdrawe
& t᷑nde hy̅ out of myſbyleue  & t᷑nde to godes lawe
seınt oſwold was kng  of northehu̅berlonde
ȷn to þe contre he come þo  & weren þ͛ fonde
of þe vanſton he nome þan kıng  & hıs godfad͛ by com
hıs douȝt͛ he wedded suþ  & to wyue hurᵉ nome
& naþeles hᵗ was a wonderᵉ cas  & a ferlıche couple ı̅ bedde
wan þe kıng was hıs godſone  hıs doȝt͛ forto wedde
for now nele noȝt holychurche  suche þíng þoly ywys
for þonked be god c͛ſtendom  so leng͛ þe streng͛ ys
þes twey kınges nom to rede  or hıȷ deꝑted ato
to ȝyue seınt beryn som place  hıs p͛uetes ȷn to do
hıȷ ȝeue hy̅ þe toune of dorchestrᵉ  þᵗ ıs wyde couþe
vȷ myle by syde oxenford  ın þe eſte souþe
a churche faırᵉ & noble  seınt beryn lete arerᵉ
& þ͛ of on bıſchopryche  he by gan al so þ͛
& was þ͛ swyþe longe  þe g͛te se y wys
þe byſchoprıche of many schurᵉ  þᵗ now at lyncolle ys
seınt beryn t᷑nde þ͛ al þat londe  to ourᵉ lordes lay
& suþ as godes wylle was  eynded þ͛ hıs day
& wende to þe ȷoıe of heuene  aft͛ þıs lyf ano̅
now god for þe loue of hy̅  ous b͛nge þuderᵉ echon