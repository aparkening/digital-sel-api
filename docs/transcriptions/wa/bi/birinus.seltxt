[…]eyn beryn þe confeſſour  þat good man was ynowh
[…]i  romayne was ın rome yboren  to goodnes eu͛e he drowh
to clennes alle he drowh  ful ȝonge to grete penau̅ce alſo
[…]e leued all ys lyfe  soo as hee myȝht ıt do
To þe pope ys name come  þat was so wyde ſpronge
Þe pope lete hy̅ sone of sende  hy̅ þowht ít er ful longe
Whan þıs good man to hym come  hee worſchepıd hy̅ ynowh
And moſt alſo ín p͛uyte  hy̅ to hy̅ he drowh
Soo þat a byſchope hee hy̅ made  ín contre þ͛e beſyde
Þe fame þan of ys good lyfe  ſprynged fer & wyde
And syþen þe pope ıt vndırſtood  þat hee muſt sende ys ſonde
To amende crıſtendome  heere ın yngelonde
ffor þe folke of yngelonde  lyued nat þan arıȝht
Hee þowht to make anone  seınt beryn cryſtes knyȝht
Hee sente hy̅ ınto yngelonde  to p͛che crıſtendome
Seynt beryn þan ı̅ crystes name  hyderwarde he come
Þe pope a lıtıl lynnen cloþe  as ıt a purse werᵉ
Toke hy̅ wıth oure lordes fleſche  þat hee ıt wᵗ hy̅ beere
Aboute hys necke where he come  þe pepıl arıht to lere
ffor þe deuyl haþ of no þınge  ın herthe so grete feerᵉ
Whan þıs man come to þe see  þ͛e ın hee nolde hy̅ doo
Or hee hadde hys maſſe y sayde ; & oþ͛e beedes alſo